---
title: 1. Stabilire obiettivi e traguardi
category: 8 punti per la progettazione
slug: doc/framework/01-goal-analysis
featuredImage: ../../images/docs/framework-cover.png
---

La pianificazione del trasporto è significativa quando stabilisce degli obiettivi top-down: questi obiettivi forniscono le linee guida in base al quale il sistema di trasporto viene gestito, mantenuto e sviluppato. Per essere più utili, gli obiettivi devono essere abbastanza specifici da guidare lo sviluppo del piano ma non troppo rigidi per rispondere alle mutevoli condizioni e priorità di attuazione.

Fattori di successo per lo sviluppo di obiettivi e traguardi politici includono:

- I ruoli dovrebbero essere specificati in base a chi prenderà le decisioni politiche e se tali ruoli sono consultivi o decisionali.
- Lo sviluppo di queste _policy_ dovrebbe coinvolgere i funzionari locali e prevedere un ampio coinvolgimento delle parti interessate.
- Gli obiettivi dovrebbero essere sufficientemente specifici da guidare lo sviluppo.
- Gli obiettivi dovrebbero essere significativi per gli stakeholder / clienti.
- Deve essere chiara la relazione e la coordinazione tra le politiche locali, provinciali, regionali e statali.

Più è specifico l’obiettivo determinato, più sarà difficile raggiungere un’approvazione. Ad esempio, la maggior parte dei piani di trasporto comprende obiettivi che riguardano la mobilità o lo sviluppo economico. È facile raggiungere un accordo su vasta scala, ma diventa più difficile quando gli obiettivi vengono ulteriormente sviluppati per specificare strategie o azioni e priorità per affrontarli.

Quando si sviluppano piani per il trasporto rurale, non è necessario essere elaborati. La priorità va alla misurabilità dell’obiettivo. Un piano di trasporto efficace prevede, ad esempio:

- supporto alla crescita economica;
- assicurare consistenza con la regolamentazione ambientale;
- enfatizzare il movimento di beni e persone piuttosto che di veicoli;
- preservare le vie di trasporto esistenti e ottimizzarle;
- considerare la più conveniente modalità di trasporto per il bene del territorio;
- identificare e implementare strategie atte a risolvere i problemi che ostacolano le connessioni intermodali;
- identificare e implementare strategie atte a creare opportunità per nuove e migliori connessioni e modalità di trasporto alternativo.

Ogni territorio rurale, ovviamente, presenta diverse priorità e obiettivi: ciò che importa è che questi territori sviluppino in modo consultivo e misurabile.
